<!doctype html public "-//W3C//DTD HTML 4.0 Transitional //EN">
<html>
<head>
  <meta name="GENERATOR" content="mkd2html 2.1.8a DEBUG DL=DISCOUNT">
  <meta http-equiv="Content-Type"
        content="text/html; charset=utf-8">  <link rel="stylesheet"
        type="text/css"
        href="style.css" />
</head>
<body>
<p>Appunti Reti - &copy; 2017 Mario Cianciolo &lt;mr.udda@gmail.com&gt;</p>

<h1>Livello applicazione</h1>

<p>Il livello Applicazione contiene i protocolli per le comunicazioni Internet
da processo a processo, con modelli peer-to-peer o client-server.</p>

<p>L'unico livello superiore a questo è l'interfaccia utente.</p>

<h2>Comunicazione tra processi</h2>

<p>Le applicazioni richedono un canale bidirezionale per scambiare dati. Questo
canale è, come sappiamo, fornito dal livello di trasporto (in UNIX tramite i
<strong>Socket</strong>).</p>

<p>I processi dello strato applicazione scambiano dati attraverso uno o più
<strong>protocolli</strong>, in base alla loro natura e al loro scopo.</p>

<h4>Sistemi distribuiti</h4>

<p>In un sistema distribuito due processi remoti possono procedere in parallelo
solo se riescono a sincronizzarsi. Lo scambio dei messaggi consente la sincronizzazione.</p>

<h4>Modello Client-Server</h4>

<p>In un modello di comunicazione client-server, esistono due tipi di applicazione:</p>

<ul>
<li><strong>Applicazione server-side</strong>, che fornisce i servizi e condivide risorse</li>
<li><strong>Applicazione client-side</strong>, normalmente più semplice, utilizza servizi e risorse del server</li>
</ul>


<h3>Indirizzamento nella comunicazione tra processi</h3>

<p>Due processi comunicano collegando i rispettivi livelli di trasporto. In UNIX,
vengono usati i <strong>Socket</strong>.</p>

<h4>Numeri di porta</h4>

<p>I possibili numeri di porta vanno da 0 a 65535 (valore 16 bit).<br/>
Le porte sono suddivise in tre gruppi:</p>

<table>
<thead>
<tr>
<th style="text-align:left;"> Gruppo </th>
<th> Intervallo </th>
<th> Note </th>
</tr>
</thead>
<tbody>
<tr>
<td style="text-align:left;"> <strong>Well known ports</strong> o <strong>System ports</strong> </td>
<td> 0-1023 </td>
<td> riservate a processi di sistema, per usarle servono privilegi di superuser </td>
</tr>
<tr>
<td style="text-align:left;"> <strong>Registered ports</strong> </td>
<td> 1024-49151 </td>
<td> assegnate per qualche uso da IANA, per usarle non servono privilegi di superuser </td>
</tr>
<tr>
<td style="text-align:left;"> <strong>Dynamic/Private ports</strong> </td>
<td> 49152-65535 </td>
<td> contiene porte dinamiche (utilizzate per una singola connessione e poi liberate) o private, non possono essere registrate da IANA </td>
</tr>
</tbody>
</table>


<p>Molti protocolli largamente usati hanno dei numeri di porta fissi nell'intervallo
delle well known ports.</p>

<h3>Requisiti delle applicazioni</h3>

<p>In base alla natura dell'applicazione, i requisiti sono diversi:</p>

<ul>
<li><strong>Affidabilità</strong>: alcune applicazioni (streaming, videochiamate) possono permettersi di perdere qualche pacchetto, altre invece no (e-mail, trasferimento file)</li>
<li><strong>Larghezza di banda</strong>: alcune applicazioni scambiano pochi dati (chat), mentre altre hanno bisogno di più larghezza di banda (trasferimento file, e-mail con allegati)</li>
<li><strong>Sensibilità al tempo</strong>: alcune applicazioni hanno bisogno di bassi ritardi (video in tempo reale, giochi interattivi), altre invece non hanno particolari esigenze in termini di tempo (e-mail, trasferimento file)</li>
</ul>


<p>I requisiti condizionano la scelta del protocollo di trasporto, ad esempio:</p>

<ul>
<li>dove è importante l'affidabilità, l'applicazione sceglierà di usare <strong>TCP</strong> al livello di trasporto</li>
<li>dove è importante la latenza, l'applicazione potrebbe preferire <strong>UDP</strong> per via della maggiore velocità di elaborazione</li>
</ul>


<h2>Il protocollo HTTP</h2>

<p>HTTP è un tipico protocollo client-server.
Il client invia una <strong>HTTP Request</strong> e il server restituisce una <strong>HTTP Response</strong>.</p>

<p>HTTP è generalmente in ascolto sulla <strong>porta 80</strong>, e utilizza TCP per assicurare la
correttezza della trasmissione.</p>

<p>HTTP è un protocollo testuale, che utilizza solo caratteri ASCII (tranne che per il
corpo che può contenere dati binari). I client normalmente sono i <strong>Web browser</strong>,
che visualizzano le <strong>pagine web</strong> (spesso HTML) presenti sui server.</p>

<p>Se la pagina contiene riferimenti ad altri oggetti (immagini, script, etc) questi
vengono richiesti sempre tramite HTTP, in parallelo o sequenzialmente.</p>

<h4>Versioni di HTTP</h4>

<p>HTTP 1.0 chiude la connessione dopo il trasferimento di un singolo oggetto.</p>

<p>HTTP 1.1 utilizza connessioni permanenti (<strong>keep-alive</strong>) che migliorano le prestazioni perché non serve un handshake a tre vie per ogni oggetto.</p>

<p>Esiste anche lo standard HTTP 2.0, compatibile con i precedenti, che migliora le prestazioni generali.</p>

<h3>HTTP Request</h3>

<p>Il formato di una richiesta HTTP è il seguente.</p>

<p>Alla fine delle opzioni deve esserci una linea vuota, anche
se non ci sono opzioni o non c'è corpo.<br/>
I fine linea devono contenere il doppio byte <code>CR LF</code> (<code>\r\n</code>).</p>

<pre>
[METODO] [URL] [VERSIONE]
[HEADER_1]: [VALORE_1]
[HEADER_2]: [VALORE_2]
...
[HEADER_N]: [VALORE_N]

[CORPO REQUEST]
</pre>


<ul>
<li><strong>METODO</strong>: i metodi più utilizzati sono <strong>GET</strong> e <strong>POST</strong>, ma ne esistono altri</li>
<li><strong>URL</strong>: <em>Uniform Resource Locator</em>, stringa che identifica in modo univoco una data risorsa</li>
<li><strong>VERSIONE</strong>: <code>HTTP/1.0</code> o <code>HTTP/1.1</code></li>
<li><strong>HEADER</strong>: un'intestazione valida per le request (come <code>Host</code> o <code>User-Agent</code>), seguita dal suo valore</li>
</ul>


<h4>Metodi HTTP</h4>

<p>I possibili metodi da utilizzare nelle request sono i seguenti:</p>

<table>
<thead>
<tr>
<th style="text-align:left;"> Metodo </th>
<th> Scopo </th>
</tr>
</thead>
<tbody>
<tr>
<td style="text-align:left;"> <strong>GET</strong> </td>
<td> Ottenere una pagina web </td>
</tr>
<tr>
<td style="text-align:left;"> <strong>HEAD</strong> </td>
<td> Ottenere gli header di una pagina web </td>
</tr>
<tr>
<td style="text-align:left;"> <strong>PUT</strong> </td>
<td> Memorizzare una pagina web </td>
</tr>
<tr>
<td style="text-align:left;"> <strong>POST</strong> </td>
<td> Inviare dati al server (come il contenuto di un form) </td>
</tr>
<tr>
<td style="text-align:left;"> <strong>DELETE</strong> </td>
<td> Eliminare una pagina web </td>
</tr>
<tr>
<td style="text-align:left;"> <strong>TRACE</strong> </td>
<td> Ottenere indietro la request ricevuta dal server </td>
</tr>
<tr>
<td style="text-align:left;"> <strong>CONNECT</strong> </td>
<td> Riservato per usi futuri </td>
</tr>
<tr>
<td style="text-align:left;"> <strong>OPTIONS</strong> </td>
<td> Legge il valore di alcune opzioni </td>
</tr>
</tbody>
</table>


<h3>HTTP Response</h3>

<p>Il formato di una richiesta HTTP è il seguente.</p>

<p>Alla fine delle opzioni deve esserci una linea vuota, anche
se non ci sono opzioni o non c'è corpo.<br/>
I fine linea devono contenere il doppio byte <code>CR LF</code> (<code>\r\n</code>).</p>

<pre>
[VERSIONE] [STATO] [FRASE]
[HEADER_1]: [VALORE_1]
[HEADER_2]: [VALORE_2]
...
[HEADER_N]: [VALORE_N]

[CORPO RESPONSE]
</pre>


<ul>
<li><strong>VERSIONE</strong>: <code>HTTP/1.0</code> o <code>HTTP/1.1</code></li>
<li><strong>STATO</strong>: un codice di stato HTTP (numerico)</li>
<li><strong>FRASE</strong>: un breve testo che descrive il codice di stato</li>
<li><strong>HEADER</strong>: un'intestazione valida per le response (come <code>Content-Length</code>), seguita dal suo valore</li>
</ul>


<h4>Codici di stato</h4>

<p>I possibili codici di stato sono di tipo diverso in base alla prima cifra:</p>

<ul>
<li><strong>1</strong>: Informazioni (<code>100 Continue</code>)</li>
<li><strong>2</strong>: Successo (<code>200 OK</code>, <code>204 No Content</code>)</li>
<li><strong>3</strong>: Reindirizzamento (<code>305 Use Proxy</code>)</li>
<li><strong>4</strong>: Errore client (<code>400 Bad Request</code>, <code>403 Forbidden</code>, <code>404 Not Found</code>)</li>
<li><strong>5</strong>: Errore server (<code>500 Internal Server Error</code>, <code>505 HTTP Version not supported</code>)</li>
</ul>


<h3>HTML dinamico</h3>

<p>Molti web server creano la pagina web al momento della richiesta, utilizzando appositi
sistemi (PHP, ASP, &hellip;).<br/>
In questo modo, pur essendo la response di per sé <em>statica</em>,
la pagina web è generata ad ogni request ed è quindi <em>dinamica</em>.</p>

<h2>Il protocollo FTP</h2>

<p>FTP è un protocollo client-server che usa TCP per lo scambio affidabile di file
tra host. Generalmente il server FTP è in ascolto sulla <strong>porta 21</strong>.</p>

<h3>I due canali FTP</h3>

<p>FTP utilizza due connessioni separate per gestire comandi e dati.</p>

<p>Un server FTP generalmente rimane in ascolto sulla porta 21, a cui si connette il client.<br/>
La connessione comporta l'inizializzazione del <strong>canale comandi</strong>, attraverso il quale client
e server si scambiano comandi e risposte.</p>

<p>Lo scambio effettivo di dati (come per esempio un file) richiede l'apertura del <strong>canale dati</strong>, che può essere di due tipi:</p>

<ul>
<li><strong>attivo</strong>: il client apre una porta solitamente casuale, tramite il canale comandi rende noto il numero di tale porta al server.
Il server connette la propria <strong>porta 20</strong> alla porta del client</li>
<li><strong>passivo</strong>: il server apre una porta solitamente casuale (superiore alla 1023), tramite il canale comandi
rende noto il numero di tale porta al client e attende che si connetta</li>
</ul>


<p>Sia il canale comandi, sia il canale dati sono delle connessioni TCP.</p>

<p>FTP crea un nuovo canale dati per ogni file trasferito, mentre il canale comandi
rimane aperto per l'intera durata della sessione utente.<br/>
In altre parole il canale comandi è <strong>persistente</strong> mentre il canale dati è <strong>non persistente</strong>.</p>

<h3>Funzioni di FTP</h3>

<p>Un server FTP offre funzioni per interagire con il suo filesystem, tra cui:</p>

<ul>
<li>download/upload di file</li>
<li>resume di trasferimenti interrotti</li>
<li>rimozione e rinomina di file</li>
<li>creazione di directory</li>
<li>navigazione tra directory</li>
</ul>


<h4>Autenticazione</h4>

<p>FTP fornisce inoltre un sistema di autenticazione in chiaro (non criptato).<br/>
Il client che si connette potrebbe dover fornire delle credenziali a seconda
delle quali gli saranno assegnati determinati privilegi per poter operare sul
filesystem.</p>

<p>L'autenticazione cosiddetta <strong>anonima</strong> prevede che il client non specifichi
nessuna password di accesso e che lo stesso abbia privilegi che sono
generalmente di sola lettura.</p>

<h3>Differenze con HTTP</h3>

<p>Le principali differenze tra FTP e HTTP sono le seguenti:</p>

<table>
<thead>
<tr>
<th style="text-align:left;"> Metrica </th>
<th> FTP </th>
<th> HTTP </th>
</tr>
</thead>
<tbody>
<tr>
<td style="text-align:left;"> <strong>Connessioni TCP</strong> </td>
<td> Due connessioni (controllo e dati) </td>
<td> Headers e dati nella stessa connessione </td>
</tr>
<tr>
<td style="text-align:left;"> <strong>Dati trasferiti</strong> </td>
<td> File (salvati in locale) </td>
<td> Pagine web (soltanto visualizzate) </td>
</tr>
<tr>
<td style="text-align:left;"> <strong>Dati aggiuntivi</strong> </td>
<td> Solo controllo (poco overhead) </td>
<td> Controllo e metadati (molto overhead per file piccoli) </td>
</tr>
</tbody>
</table>


<h2>Protocolli di posta</h2>

<p>La posta elettronica viene implementata in Internet attraverso la cooperazione dei seguenti sottosistemi:</p>

<ul>
<li><strong>Mail User Agent</strong> (<em>MUA</em>): client (applicazione di posta), usa SMTP in invio e POP/IMAP in ricezione</li>
<li><strong>Mail Transport Agent</strong> (<em>MTA</em>): server (interfaccia con la rete), usa SMTP</li>
<li><strong>Mail Delivery Agent</strong> (<em>MDA</em>): interfaccia rete - client per leggere la posta, usa POP e/o IMAP</li>
</ul>


<p>Spesso MTA e MDA sono la stessa macchina.<br/>
Le diverse entità utilizzano diversi protocolli:</p>

<p><img src="07_mda_mta_mua.png" alt="Entità di posta elettronica" /></p>

<h3>Il protocollo SMTP</h3>

<p><strong>SMTP</strong> (<em>Simple Mail Transfer Protocol</em>) è il protocollo usato dai MTA che permette
di trasferire la posta da un server ad un altro con una connessione point to point.<br/>
La posta è consegnata direttamente al server di posta del destinatario.</p>

<p>Il protocollo usa TCP ed è generalmente è in ascolto sulla <strong>porta 25</strong>.</p>

<h4>Funzionamento di SMTP</h4>

<p>Normalmente l'invio del messaggio avviene in due passi:</p>

<ul>
<li>Il programma di posta elettronica usato dall'utente invia il messaggio al proprio server usando il protocollo SMTP.</li>
<li>Il server trasferisce il messaggio al server del destinatario utilizzando lo stesso protocollo.</li>
</ul>


<h4>Comandi SMTP</h4>

<p>Il client invia comandi testuali al server, terminati dalla coppia di byte <code>CR LF</code> (<code>\r\n</code>).<br/>
La risposta del server consiste in un codice di stato e un messaggio descrittivo.</p>

<p>Tutti i caratteri trasmessi devono essere codificati in ASCII a 7 bit, quindi per
inviare byte non ASCII bisogna ricorrere a:</p>

<ul>
<li><strong>base64</strong> per dati binari (es. file in allegato)</li>
<li><strong>quoted-printable</strong> per i caratteri speciali (es. lettere accentate)</li>
</ul>


<p>Di seguito i principali comandi SMTP:</p>

<table>
<thead>
<tr>
<th style="text-align:left;"> Comando SMTP </th>
<th> Significato </th>
<th> Note </th>
</tr>
</thead>
<tbody>
<tr>
<td style="text-align:left;"> <strong>HELO</strong> </td>
<td> Inviato da un client per l'autoidentificazione, solitamente con un nome di dominio </td>
<td></td>
</tr>
<tr>
<td style="text-align:left;"> <strong>MAIL FROM:</strong> </td>
<td> Identifica il mittente del messaggio (usare i due punti) </td>
<td></td>
</tr>
<tr>
<td style="text-align:left;"> <strong>RCPT TO:</strong> </td>
<td> Identifica i destinatari del messaggio (usare i due punti) </td>
<td></td>
</tr>
<tr>
<td style="text-align:left;"> <strong>TURN</strong> </td>
<td> Consente al client e al server di invertire i ruoli e inviare la posta nella direzione opposta senza dovere stabilire una nuova connessione </td>
<td></td>
</tr>
<tr>
<td style="text-align:left;"> <strong>PIPELINING</strong> </td>
<td> Consente di inviare un flusso di comandi senza aspettare una risposta dopo ogni comando </td>
<td></td>
</tr>
<tr>
<td style="text-align:left;"> <strong>DATA</strong> </td>
<td> Inviato da un client per avviare il trasferimento del contenuto di un messaggio </td>
<td></td>
</tr>
<tr>
<td style="text-align:left;"> <strong>RSET</strong> </td>
<td> Annulla l'intera transazione del messaggio e ripristina il buffer </td>
<td></td>
</tr>
<tr>
<td style="text-align:left;"> <strong>VRFY</strong> </td>
<td> Verifica che una cassetta postale sia disponibile per il recapito di messaggi </td>
<td></td>
</tr>
<tr>
<td style="text-align:left;"> <strong>HELP</strong> </td>
<td> Restituisce l'elenco dei comandi supportati dal servizio SMTP </td>
<td></td>
</tr>
<tr>
<td style="text-align:left;"> <strong>QUIT</strong> </td>
<td> Termina la sessione </td>
<td></td>
</tr>
</tbody>
</table>


<h4>Esempio di sessione SMTP</h4>

<p>Una tipica sessione SMTP si svolge in questo modo:</p>

<ol>
<li>connessione al server SMTP (porta 25)</li>
<li>comando <code>HELO</code>, a cui il server risponderà</li>
<li>comandi <code>MAIL FROM:</code> e <code>RCPT TO:</code></li>
<li>comando <code>DATA</code></li>
<li>comando <code>QUIT</code></li>
</ol>


<pre>
220 mail.prima-rete-esempio.com ESMTP server (Post.Office v3.1.2 release (PO203-101c)...) ready Wed, 15 Apr 1998 14:26:31 +0200
>  HELO mariorossi
250 mail.prima-rete-esempio.com
>  MAIL FROM:&lt;mrossi@prima-rete-esempio.com&gt;
250 Sender &lt;mrossi@prima-rete-esempio.com&gt; Ok
>  RCPT TO:&lt;fverdi@seconda-rete-esempio.com&gt;
250 Recipient &lt;fverdi@seconda-rete-esempio.com&gt; Ok
>  DATA
354 Ok Send data ending with &lt;CRLF&gt;.&lt;CRLF&gt;
>  From: mrossi@prima-rete-esempio.com (Mario Rossi)
>  To: fverdi@seconda-rete-esempio.com
>  Date: Wed, 15 Apr 1998 14:24:06 +0200
>  Subject: Richiesta informazioni sulle vs. iniziative
>
>  Le sarei grato se mi facesse pervenire il programma delle
>  gite per l'estate 98, possibilmente completo dei relativi costi.
>  Ringraziando porgo distinti saluti
>  Mario Rossi
>  .
250 Message received: 19980415162853.AAA24735@mail.prima-rete-esempio.com
>  QUIT
221 mail.prima-rete-esempio.com ESMTP server closing connection
</pre>


<h4>Header di posta</h4>

<p>Il messaggio del client (la parte dopo <code>DATA</code>), oltre che il testo vero e proprio,
deve contenere alcune informazioni sottoforma di <em>metadati</em>, i cosiddetti <strong>Header di posta</strong>.</p>

<p>Il formato è lo stesso di HTTP: una sequenza di righe <code>&lt;nome&gt;: &lt;valore&gt;</code> al cui termine
va una riga vuota.</p>

<p>I principali sono:</p>

<table>
<thead>
<tr>
<th style="text-align:left;"> Header di posta </th>
<th> Significato </th>
</tr>
</thead>
<tbody>
<tr>
<td style="text-align:left;"> <strong>To:</strong> </td>
<td> Destinatari principali </td>
</tr>
<tr>
<td style="text-align:left;"> <strong>Cc:</strong> </td>
<td> Destinatari secondari (Carbon Copy) </td>
</tr>
<tr>
<td style="text-align:left;"> <strong>Cc:</strong> </td>
<td> Destinatari secondari non in lista (Blind Carbon Copy) </td>
</tr>
<tr>
<td style="text-align:left;"> <strong>From:</strong> </td>
<td> Mittente </td>
</tr>
<tr>
<td style="text-align:left;"> <strong>Sender:</strong> </td>
<td> Indirizzo e-mail del mittente </td>
</tr>
<tr>
<td style="text-align:left;"> <strong>Reply-To:</strong> </td>
<td> Indirizzo e-mail a cui rispondere </td>
</tr>
<tr>
<td style="text-align:left;"> <strong>Subject:</strong> </td>
<td> Oggetto della mail </td>
</tr>
<tr>
<td style="text-align:left;"> <strong>Received:</strong> </td>
<td> Linea aggiunta da ogni MTA lungo il percorso </td>
</tr>
<tr>
<td style="text-align:left;"> <strong>Message-Id:</strong> </td>
<td> ID per riferirsi in seguito a questo messaggio </td>
</tr>
<tr>
<td style="text-align:left;"> <strong>In-Reply-To:</strong> </td>
<td> ID del messaggio di cui questo è risposta </td>
</tr>
</tbody>
</table>


<h3>POP e IMAP</h3>

<p><strong>POP</strong> (<em>Post Office Protocol</em>) e il suo successore <strong>IMAP</strong> (<em>Internet Message Access Protocol</em>) sono
i due protocolli che un MUA utilizza per recuperare i messaggi dal server (MDA).</p>

<p>La principale differenza tra i due protocolli è che POP consegna i messaggi,
dopodiché l'utente può lavorare offline. Se da un lato questo ha il vantaggio
di non richiedere una connessione per poter leggere la posta (ma solo per scaricarla),
dall'altro crea problemi di sincronizzazione quando si usano più dispositivi per
leggere la posta. Inoltre, per comportamento predefinito, POP cancella dal server
i messaggi letti, quindi il backup è a carico dell'utente.</p>

<p>IMAP, invece, mantiene le e-mail sul server, e quello che l'utente riceve
è una copia in cache. È richiesta una connessione continuata per poter usufruire
del servizio, ma la sincronizzazione tra più dispositivi è implicita. Ha tardato
ad affermarsi in quanto l'implementazione è più complessa, e sottopone il server
ad un carico di lavoro maggiore.</p>

<p>Un altro vantaggi di IMAP è il controllo dell'utente sul download dei messaggi,
che possono essere scaricati anche solo parzialmente, risparmiando banda.<br/>
Questo comportamento è usato per scaricare solo le intestazioni di tutti i messaggi,
per avere una visione d'insieme, per poi scaricare per intero i messaggi da leggere.</p>

<h2>Il protocollo DNS</h2>

<p><strong>Domain Name System</strong> (<em>DNS</em>) è un sistema utilizzato per la risoluzione di nomi
host in indirizzi IP e viceversa.<br/>
Il servizio è realizzato tramite un <strong>database distribuito</strong>, costituito dai <strong>server DNS</strong>.</p>

<p>L'operazione di ottenimento di un indirizzo IP dal nome è detta <strong>risoluzione DNS</strong>,
l'operazione opposta è detta <strong>risoluzione inversa</strong>.</p>

<h3>Domini</h3>

<p>Il DNS ha una struttura gerarchica ad albero rovesciato ed è diviso in <strong>domini</strong> (com, org, it, ecc.).<br/>
Ad ogni dominio (nodo dell'albero) corrisponde un <strong>nameserver</strong>, che conserva un database con
le informazioni di alcuni domini, e si rivolge ai nodi successivi
quando deve trovare informazioni che appartengono ad altri domini.</p>

<p>I DNS implementano uno spazio gerarchico dei nomi, per permettere che parti di uno
spazio dei nomi, conosciute come <strong>zone</strong>, possano essere delegate da un name server
ad un altro name server che si trova più in basso nella gerarchia.</p>

<h4>Nomi di dominio</h4>

<p>Un nome di dominio è costituito da una serie di stringhe separate da punti.
La parte più importante è la prima partendo da destra.
Questa è detta <strong>dominio di primo livello</strong> (o <strong>TLD</strong>, <em>Top Level Domain</em>).</p>

<p>Un dominio di secondo livello consiste in due parti, per esempio wikipedia.org, e così via.
Ogni ulteriore elemento specifica un'ulteriore suddivisione.<br/>
Quando un dominio di secondo livello viene registrato all'assegnatario, questo è
autorizzato a usare i nomi di dominio relativi ai successivi livelli come it.wikipedia.org
(dominio di terzo livello) e altri come some.other.stuff.wikipedia.org (dominio di
quinto livello) e così via.</p>

<p>Ogni parte del nome non può superare i 63 caratteri e il nome complessivo non può superare i 255 caratteri.</p>

<h4>Root domain</h4>

<p>Ogni nome di dominio termina con un punto (es. <code>www.example.com.</code>).
Negli URL comunemente usati, l'ultimo punto viene omesso.<br/>
La stringa vuota che segue il punto finale è chiamata <em>dominio radice</em> (<strong>DNS root zone</strong>).</p>

<p>I server responsabili del dominio radice sono i cosiddetti <strong>root nameservers</strong>.
Essi possiedono l'elenco dei server autoritativi di tutti i domini di primo livello (<strong>TLD</strong>)
riconosciuti e lo forniscono in risposta a ciascuna richiesta.<br/>
I root nameserver sono <strong>13</strong> in tutto il mondo, di cui 10 negli Stati Uniti, due in Europa (Inghilterra e Svezia) ed uno in Giappone.</p>

<h3>Server DNS</h3>

<h4>Tipi di server</h4>

<p>I server sono classificabili anche in base al tipo:</p>

<ul>
<li><strong>Local name server</strong>: ciascun ISP ha un server dei nomi locale, vicino all'host. Riceve tutte le query DNS, conosce l'indirizzo di un root name server</li>
<li><strong>Root name server</strong>: server responsabili del <em>root domain</em></li>
<li><strong>Name server assoluto</strong>: server dei nomi che conosce la corrispondenza tra nome e indirizzo IP</li>
<li><strong>Name server intermedio</strong>: server dei nomi che conosce il NS assoluto (o quello intermedio di livello più alto)</li>
</ul>


<h4>Funzioni dei server</h4>

<p>Un server DNS può essere configurato per assolvere ad una o più delle seguenti funzioni:</p>

<ul>
<li><strong>server autorevole primario</strong> per una o più zone, ovvero il server che gestisce i dati di una zona, e
che è delegato a gestirla tramite <strong>record NS</strong> inseriti nella zona superiore.</li>
<li><strong>server autorevole secondario</strong>: server autorevole che copia i dati di zona da un primario.
Normalmente sono presenti più server autorevoli secondari per una zona, ma un solo primario.</li>
<li><strong>server ricorsivo</strong>: si occupa di risolvere le query che riceve interrogando i server originali,
e mantenendo una cache delle risposte ricevute</li>
</ul>


<h3>Formato di una query DNS</h3>

<p>Le query DNS sono trasmesse all'interno di segmenti UDP.</p>

<p>Un messaggio è formato da un'intestazione fissa di 12 byte, seguita da eventuali
domande o risposte. Il formato è il seguente:</p>

<p><img src="07_dns_message.jpg" alt="Formato di un messaggio DNS" /></p>

<h3>Risoluzione DNS</h3>

<p>La risoluzione può avvenire in tre modi:</p>

<ul>
<li><strong>risoluzione ricorsiva</strong>: ogni server DNS chiede al successivo</li>
<li><strong>risoluzione iterativa</strong>: ogni server DNS restituisce l'indirizzo del successivo, ed è sempre il client che lo contatta</li>
<li><strong>risoluzione mista</strong>: per alleggerire il carico sui root name server, le richieste su di esso sono iterative, le richieste dai TLD name server in poi sono ricorsive</li>
</ul>


<p>Il procedimento è il seguente:</p>

<ol>
<li>il client effettua la richiesta presso il local name server</li>
<li>questo potrebbe conoscere il risultato dell'interrogazione (perché è un indirizzo locale,
oppure perché ha in <em>cache</em> il risultato di una vecchia query)</li>
<li>altrimenti, effettua la risoluzione (in uno dei tre modi elencati)</li>
<li>ognuno dei server interrogati durante la risoluzione potrebbe avere la risposta in cache, e quindi interrompere la ricerca</li>
</ol>


<p>Di seguito un esempio di risoluzione ricorsiva e mista:</p>

<p><img src="07_dns_resolve.png" alt="Risoluzione DNS" /></p>

<h3>Record DNS</h3>

<p>Ad un nome DNS possono corrispondere diversi tipi di informazioni.
Per questo motivo, esistono diversi tipi di <strong>record DNS</strong>.</p>

<p>Ogni voce del database DNS deve essere caratterizzata da un <strong>tipo</strong>. I principali tipi sono:</p>

<table>
<thead>
<tr>
<th style="text-align:left;"> Tipo DNS </th>
<th> Descrizione </th>
</tr>
</thead>
<tbody>
<tr>
<td style="text-align:left;"> <strong>A</strong> </td>
<td> Corrispondenza tra un nome e un indirizzo IPv4 </td>
</tr>
<tr>
<td style="text-align:left;"> <strong>AAAA</strong> </td>
<td> Corrispondenza tra un nome e un indirizzo IPv6 </td>
</tr>
<tr>
<td style="text-align:left;"> <strong>MX</strong> </td>
<td> (Mail eXchange) indica a quali server debba essere inviata la posta elettronica per un certo dominio </td>
</tr>
<tr>
<td style="text-align:left;"> <strong>CNAME</strong> </td>
<td> Alias, ovvero fare in modo che lo stesso host sia noto con più nomi </td>
</tr>
<tr>
<td style="text-align:left;"> <strong>PTR</strong> </td>
<td> Risoluzione inversa </td>
</tr>
<tr>
<td style="text-align:left;"> <strong>SRV</strong> </td>
<td> Server per un dato servizio (generalizzazione dei record MX) </td>
</tr>
<tr>
<td style="text-align:left;"> <strong>TXT</strong> </td>
<td> Campi di testo arbitrari </td>
</tr>
<tr>
<td style="text-align:left;"> <strong>NS</strong> </td>
<td> Indica quali siano i server DNS autorevoli per un certo dominio (ovvero per delegarne la gestione) </td>
</tr>
<tr>
<td style="text-align:left;"> <strong>SOA</strong> </td>
<td> (Start of Authority) gestione delle zone DNS </td>
</tr>
</tbody>
</table>


<p>Ad uno stesso nome di dominio, possono essere associati contemporaneamente record di tipo diverso, o più record dello stesso tipo.
Questo generalmente viene fatto per suddividere il carico di un server molto frequentato su più computer che offrono lo stesso servizio.</p>

<h4>Time to live</h4>

<p>I record associati ad un nome di dominio possono cambiare nel tempo, permettendo ad esempio
di assegnare un nuovo indirizzo IP ad un server, facendo in modo che questo continui
a rispondere al nome già noto agli utenti.</p>

<p>A ciascun record DNS è associato un parametro detto <strong>time to live</strong> (<em>TTL</em>), che indica
per quanto tempo questo record può venire memorizzato in un sistema di cache DNS prima che venga
considerato scaduto.</p>

<p>Quando un server risponde ad una richiesta con un record preso dalla propria cache, assegna alla
risposta il time to live residuo del record. Quindi se il record originariamente ha un TTL
di 12 ore, e un server risponde ad una richiesta con un dato che ha ottenuto due ore prima,
nella risposta metterà un TTL di 10 ore.</p>
</body>
</html>
