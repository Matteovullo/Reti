<!doctype html public "-//W3C//DTD HTML 4.0 Transitional //EN">
<html>
<head>
  <meta name="GENERATOR" content="mkd2html 2.1.8a DEBUG DL=DISCOUNT">
  <meta http-equiv="Content-Type"
        content="text/html; charset=utf-8">  <link rel="stylesheet"
        type="text/css"
        href="style.css" />
</head>
<body>
<p>Appunti Reti - &copy; 2017 Mario Cianciolo &lt;mr.udda@gmail.com&gt;</p>

<h1>Introduzione alle reti di calcolatori</h1>

<h2>Architettura di una rete</h2>

<p>L'organizzazione del software di rete avviene attraverso una serie di livelli (<em>layers</em>) ciascuno dei quali:</p>

<ul>
<li>svolge compiti ben definiti</li>
<li>fornisce determinati <strong>servizi</strong> (<em>interfaccia</em>) al livello immediatamente superiore (nascondendone l'implementazione)</li>
<li>utilizza servizi del livello immediatamente inferiore</li>
<li>comprende uno o più <em>protocolli</em></li>
</ul>


<h3>Servizi e protocolli</h3>

<p>Un <strong>protocollo</strong> è una serie di regole che governano il formato e il significato dei blocchi d'informazione
(<strong>frames</strong> o <strong>pacchetti</strong>) che vengono scambiati fra entità dello stesso livello (<em>peer entity</em>) su macchine diverse.
Le regole e le convenzioni che governano la conversazione sono dette collettivamente <em>protocollo di livello n</em>.</p>

<p>Un <strong>servizio</strong> è specificato da un insieme di <strong>primitive</strong> (o <em>operazioni</em>) disponibili ai
livelli superiori attraverso il <strong>SAP</strong> (<em>Service Access Point</em>, vedi sotto).
Le primitive chiedono al servizio di eseguire alcune azioni.<br/>
Ad esempio, le primitive per un semplice servizio <em>connection oriented</em> potrebbero essere: <code>LISTEN</code>, <code>CONNECT</code>, <code>SEND</code>, <code>RECEIVE</code>, <code>DISCONNECT</code></p>

<p>Un <strong>modello</strong> definisce numero, relazioni e caratteristiche funzionali dei vari livelli.</p>

<p>Un'architettura di rete è composta da un modello e dai protocolli usati in ogni livello.</p>

<h3>Sistema a livelli</h3>

<p>Quando due nodi (<strong>host</strong>) comunicano fra di loro, ogni livello su ciascun nodo scambia informazioni
sia con i livelli adiacenti che, concettualmente, con il livello paritetico dell’altro nodo.</p>

<p>Il trasferimento di un pacchetto da un nodo al livello paritetico di un altro nodo si effettua attraverso i seguenti passi:</p>

<ol>
<li>si inoltra il pacchetto attraverso i livelli sottostanti fino a quello fisico, attraverso il quale i dati vengono trasferiti dal primo nodo al secondo nodo</li>
<li>il secondo nodo acquisisce il pacchetto tramite il livello fisico e lo inoltra verso i livelli superiori fino al livello paritetico con quello del primo nodo</li>
</ol>


<p>L'insieme dei livelli e dei relativi protocolli definisce un'architettura di rete.
Tra reti diverse possono essere diversi anche il numero di livelli, i loro nomi, nonché il loro contenuto e le loro funzioni.
Nella stessa rete, invece, i vari host possono avere implementazioni diverse in termini di interfacce fra i livelli, ma conformi in termini di livelli e protocolli.</p>

<h4>Comunicazione tra livelli paritetici</h4>

<p>Due livelli paritetici comunicano fra di loro scambiandosi pacchetti chiamati <strong>PDU</strong> (<em>Protocol Data Unit</em>).</p>

<p>Ogni livello <code>n</code> aggiunge al pacchetto proveniente dal livello superiore (<code>n+1</code>), detto <strong>SDU</strong> (<em>Service Data Unit</em>)
le informazioni di controllo del suo protocollo (<strong>PCI</strong>, <em>Protocol Control Information</em>).<br/>
Questa operazione si chiama <strong>encapsulation</strong>.</p>

<p>Queste informazioni vengono preposte alla PDU del livello n e costituiscono la <code>n-PDU</code>.
La <code>n-PDU</code> a sua volta viene incapsulata (o <em>imbustata</em>) nella busta di livello <code>n-1</code> e così via.</p>

<p><img src="http://www.euser.it/itis/modell8.gif" alt="Struttura a strati" /></p>

<h3>Funzionamento del software di rete</h3>

<p>La comunicazione avviene con una modalità che, per grandi linee, è uguale in tutte le architetture di rete:</p>

<ol>
<li>il livello più alto del mittente consegna il messaggio al livello inferiore</li>
<li>il livello inferiore aggiunge il suo header al messaggio (informazioni di controllo: numero di sequenza, dimensione, priorità, &hellip;)</li>
<li>il livello inferiore può aver bisogno di frammentare i dati, cosa che fa aggiungendo il suo header a ciascun messaggio frammentato</li>
<li>i punti 2 e 3 si ripetono fino ad arrivare all'ultimo livello (<strong>canale fisico</strong>)</li>
<li>attraverso il canale fisico i dati raggiungono la destinazione</li>
<li>il messaggio fa il percorso inverso, con ogni layer che rimuove il suo header, ricompone eventuali messaggi frammentati, e passa il resto al layer superiore</li>
<li>il messaggio arriva al livello superiore del destinatario</li>
</ol>


<h4>Overhead di rete</h4>

<p>Un messaggio viaggia in rete con il corredo di tante intestazioni quanti
sono i livelli dell'architettura. In pratica ciascun livello a destinazione riceve
esattamente i dati che ha spedito lo stesso livello alla sorgente.</p>

<p>I dati trasmessi dal canale fisico che non fanno parte del messaggio (header dei
vari livelli) costituiscono l'<strong>overhead di rete</strong>.</p>

<h4>Affidabilità del servizio</h4>

<p>Un servizio affidabile non incorre mai nell'errore di perdere i dati,
assicurandosi che i dati spediti siano stati consegnati al destinatario.</p>

<p>Ciò richiede, generalmente, che il ricevente invii una conferma (<em>acknowledgement</em>)
per ogni messaggio o pacchetto ricevuto.</p>

<p>Alcuni servizi possono non essere affidabili (non danno la certezza della ricezione)
ma, in tal caso, basta che di ciò si preoccupi almeno uno dei livelli superiori.</p>

<h2>Modello OSI</h2>

<p><strong>OSI</strong> (<em>Open System Interconnection</em>), emesso dalla ISO (<em>International Standard Organization</em>),
è un modello di riferimento, ovvero definisce numero, e funzionalità dei livelli, ma non definisce
i protocolli (che uniti al modello, danno luogo ad una precisa architettura di rete).</p>

<h3>Servizi e protocolli</h3>

<p>I servizi dei livelli OSI possono essere:</p>

<ul>
<li><strong>con conferma</strong> di ricezione</li>
<li><strong>senza conferma</strong> di ricezione</li>
</ul>


<p>I protocolli dei livelli OSI possono essere:</p>

<ul>
<li><strong>connection oriented</strong> (<em>CONS</em>)

<ul>
<li>indirizzi di mittente e destinatario specificati solo alla creazione della connessione</li>
<li>garanzia della consegna (PDU numerati per poterli ricomporre a destinazione, ritrasmissione in caso di errori)</li>
<li><strong>controllo di flusso</strong> (sincronizzazione tra processi trasmittente e ricevente)</li>
</ul>
</li>
<li><strong>connectionless</strong> (<em>CLNS</em>) o <em>datagram</em>

<ul>
<li>ogni pacchetto deve contenere gli indirizzi di mittente e destinatario</li>
<li>i pacchetti di uno stesso messaggio possono avere ritardi diversi e possono essere ricevuti in ordine diverso</li>
<li>il protocollo può rilevare la presenza di errori scartando le PDU errate ma non può richiedere la ritrasmissione dei pacchetti errati</li>
</ul>
</li>
</ul>


<h3>Livelli OSI</h3>

<p>Il modello OSI consiste di sette livelli:</p>

<table class="vcolor">
    <tr><th>Unità di dato</th> <th>Layer</th> <th>Tipo</th> <th>Implementati da</th></tr>
    <tr><td>Dati</td> <td>Applicazione (<b>Application</b>)</td> <td rowspan="4">Livelli superiori</td> <td rowspan="4">Sistemi finali (<b>host</b>)</td></tr>
    <tr><td>Dati</td> <td>Presentazione (<b>Presentation</b>)</td></tr>
    <tr><td>Dati</td> <td>Sessione (<b>Session</b>)</td></tr>
    <tr><td>Segmenti</td> <td>Trasporto (<b>Transport</b>)</td></tr>
    <tr><td>Pacchetti</td> <td>Rete (<b>Network</b>)</td> <td rowspan="3">Livelli inferiori</td> <td rowspan="3">Sistemi intermedi (<b>router</b> o <b>gateway</b>)</td></tr>
    <tr><td>Frame</td> <td>Collegamento (<b>Data Link</b>)</td></tr>
    <tr><td>Bit</td> <td>Fisico (<b>Physical</b>)</td></tr>
</table>


<p>Ogni livello contiene:</p>

<ul>
<li>le <strong>entità</strong>, gli elementi software ed hardware che operano in quel livello</li>
<li>i <strong>punti di accesso al servizio</strong> (<em>SAP</em>), i punti nei quali ogni livello mette a disposizione i suoi servizi al livello direttamente superiore (nel sistema telefonico, ad esempio, un SAP è la presa telefonica)</li>
</ul>


<p>Una entity è caratterizzata dalla sigla del proprio strato, a livello 3 avremo per esempio delle N-entity.</p>

<p><img src="http://www.euser.it/itis/modell2.gif" alt="Struttura di un livello OSI" /></p>

<h4>Livello fisico</h4>

<p>Il livello Fisico ha a che fare con gli aspetti meccanici, elettrici e procedurali delle interfacce di rete
(la vera e propria trasmissione dei bit sul canale di comunicazione).</p>

<p>Specifica le modalità con cui sono trasmessi i bit e le caratteristiche dei segnali utilizzati
(forme d'onda e durata temporale dei simboli), nonché le operazioni di multiplazione.
Tali modalità devono essere le stesse per le due parti che conversano.</p>

<p>Infine è responsabile dell'attivazione e della disattivazione della connessione di rete.</p>

<h4>Livello di collegamento (Data Link)</h4>

<p>Il livello di Collegamento Dati si occupa della trasmissione/ricezione dei dati fra due nodi collegati
attraverso un canale fisico.</p>

<p>Organizza i dati, dividendoli in frame (da qualche centinaio a qualche migliaio di byte) e li invia
in sequenza aspettando un messaggio di conferma (<em>acknowledgement</em>) per ogni frame.</p>

<p>In questo livello vi è inoltre la gestione degli errori di trasmissione causati da perdite o
alterazioni, e la regolazione del flusso di trasmissione per impedire che il ricevente sia sommerso dai dati.</p>

<p>Nelle reti broadcast vi è il sottolivello <strong>MAC</strong> (<em>Medium Access Control</em>) deputato
a controllare l'accesso al canale di trasmissione;</p>

<h4>Livello di rete</h4>

<p>Il livello di Rete gestisce l'instradamento dei messaggi (il cammino da utilizzare) attraverso la
rete scelta dal livello di trasporto.</p>

<p>L'instradamento può avvenire secondo due tecniche:</p>

<ul>
<li><strong>circuiti virtuali</strong> (i pacchetti utilizzano lo stesso percorso)</li>
<li><strong>datagram</strong> (i pacchetti possono utilizzare percorsi diversi)</li>
</ul>


<p>Altre funzioni principali sono: la multiplazione di più flussi sullo stesso circuito fisico, il controllo della congestione della rete.</p>

<p>Gli algoritmi di instradamento possono essere <em>non adattabili</em> (percorso definito in anticipo) o <em>adattabili</em> (percorso deciso in base a misure o stime del traffico corrente nella rete).</p>

<h4>Livello di trasporto</h4>

<p>Il livello di Trasporto ha lo scopo di fornire un servizio di trasporto efficiente, affidabile ed
economico, indipendentemente dalla rete utilizzata.</p>

<p>È il livello utente più basso, ovvero il primo livello del modello di rete orientato all'utente.</p>

<p>Le principali funzioni sono:</p>

<ul>
<li>definizione della qualità del servizio (considerando i ritardi di attivazione e transito e le prestazioni)</li>
<li>rivelazione e controllo degli errori</li>
<li>segmentazione e assemblaggio dei dati</li>
<li>scelta della rete di trasporto</li>
</ul>


<h4>Livello di sessione</h4>

<p>Il livello di Sessione è responsabile dell'organizzazione del dialogo.</p>

<p>Fornisce alcune funzioni necessarie per la gestione ed il controllo del trasferimento dati,
per la formazione della <strong>connessione</strong> tra due utenti e per la sincronizzazione tra due applicazioni.</p>

<h4>Livello di presentazione</h4>

<p>Il livello di Presentazione è interessato alla corretta interpretazione dei dati scambiati fra i calcolatori,
indipendentemente dai codici e dalle particolari convenzioni impiegate da ciascun sistema (compressione, cifratura, <em>endianness</em>).</p>

<h4>Livello applicazione</h4>

<p>Il livello Applicazione contiene tutti i programmi utente (e di sistema) che consentono di svolgere
le varie attività in rete. Questo livello contiene diversi protocolli, che comunicano direttamente con
le applicazioni.</p>

<h2>Suite di protocolli Internet (architettura TCP/IP)</h2>

<p>È detto <strong>architettura TCP/IP</strong> il modello di architettura di rete a strati che utilizza la cosiddetta <strong>suite di protocolli Internet</strong>.</p>

<p>Essa rappresenta lo standard <em>de facto</em> nell'ambito delle reti dati, in contrapposizione allo standard <em>de iure</em> rappresentato invece dal modello ISO-OSI.</p>

<h3>Livelli TCP/IP</h3>

<p>A differenza di OSI, l'architettura di TCP/IP è a quattro livelli (più quello fisico), ognuno con determinati protocolli:</p>

<table class="vcolor">
    <tr><th>Corrispondente layer OSI</th><th>Layer</th> <th>Protocolli usati</th> <th>Tipologia</th> <th>Scopo</th></tr>
    <tr><td>Application</td><td rowspan="3"><b>Application</b></td><td rowspan="3">Telnet, FTP, SMTP, DNS, ...</td><td rowspan="4"><b>End-to-end</b> (trasferimento di informazioni da un host all'altro)</td><td rowspan="3">Trasportare le informazioni specifiche a ciascuna applicazione</td></tr>
    <tr><td>Presentation</td></tr>
    <tr><td>Session</td></tr>
    <tr><td>Transport</td><td><b>Transport</b></td><td>TCP, UDP</td><td>Stabilire un flusso di informazioni tra due host</td></tr>
    <tr><td>Network</td><td><b>Internet</b>(Network)</td><td>IP, ICMP, IGMP</td><td rowspan="3"><b>Hop-by-hop</b> (trasferimento di pacchetti da un nodo all'altro)</td><td>Far viaggiare i pacchetti attraverso la rete</td></tr>
    <tr><td>Data Link</td><td><b>Data Link</b></td><td>ARPANET, Packet Radio, LAN</td><td></td></tr>
    <tr><td>Livello fisico</td><td><b>Livello fisico</b><td>Device drivers e schede di interfaccia</td></tr>
</table>


<p>In Unix, Application layer è un processo utente, mentre i layers del TCP/IP fanno parte del kernel.</p>

<h2>Tipi di reti</h2>

<h3>Classificazione in base alla qualità del servizio</h3>

<p>Un <strong>servizio orientato alla connessione</strong> è affidabile. Un <strong>servizio senza connessione</strong> (o <strong>datagram</strong>) non offre garanzie di ricezione.</p>

<h3>Classificazione in base all'estensione</h3>

<p>A seconda dell'estensione geografica, si distinguono diversi tipi di reti:</p>

<ul>
<li><strong>BAN</strong> (<em>Body Area Network</em>) se la rete si estende intorno al corpo dell'utilizzatore con una estensione dell'ordine del metro</li>
<li><strong>PAN</strong> (<em>Personal Area Network</em>) se la rete si estende intorno all'utilizzatore con una estensione di alcuni metri</li>
<li><strong>LAN</strong> (<em>Local Area Network</em>) se la rete si estende all'interno di un edificio o di un comprensorio, con una estensione entro alcuni chilometri</li>
<li><strong>MAN</strong> (<em>Metropolitan Area Network</em>) se la rete si estende all'interno di una città</li>
<li><strong>WAN</strong> (<em>Wide Area Network</em>) se la rete ricopre un'area geografica molto estesa e che intercorre nelle reti precedenti</li>
<li><strong>GAN</strong> (<em>Global Area Network</em>) se la rete collega calcolatori dislocati in tutto il mondo, anche via satellite</li>
</ul>


<p>In ogni rete di grandi dimensioni (WAN), è individuabile una <strong>sezione di accesso</strong> e una <strong>sezione di trasporto</strong>:</p>

<ul>
<li>la sezione di accesso ha lo scopo di consentire l'accesso alla rete da parte dell'utente</li>
<li>la sezione di trasporto ha il compito di trasferire l'informazione tra vari nodi di accesso, utilizzando se è necessario anche nodi di transito</li>
</ul>


<h3>Classificazione in base alla topologia</h3>

<h4>Reti punto a punto (point-to-point)</h4>

<p>Consistono in un insieme di collegamenti tra coppie di elaboratori, che formano grafi di vario tipo (stella, anello, albero, grafo completo, anelli secanti ecc.).
Per passare da una sorgente ad una destinazione, l'informazione deve attraversare diversi elaboratori intermedi.</p>

<p>La strada che i dati devono seguire per arrivare correttamente a destinazione, è data dai <strong>protocolli di routing</strong>.</p>

<h4>Reti broadcast e multicast</h4>

<p>Sono formate da un unico mezzo fisico condiviso da più elaboratori, dove i messaggi inviati da un elaboratore vengono ricevuti da tutti gli altri.</p>

<p>All'interno del messaggio vi è una parte relativa all'indirizzo del destinatario, in modo che tutte le altre macchine in ascolto possano scartare il messaggio in arrivo.</p>

<p>Alcune reti (come la rete Ethernet) prevedono indirizzi speciali di tipo broadcast, multicast e unicast:</p>

<ul>
<li>il <strong>broadcast</strong> permette di inviare messaggi a tutte le stazioni collegate al mezzo fisico</li>
<li>il <strong>multicast</strong> permette di inviare messaggi ad un gruppo di stazioni, che si sono precedentemente registrate per il gruppo multicast a cui il messaggio è inviato</li>
<li>il <strong>unicast</strong> permette di inviare messaggi ad uno specifico destinatario (corrisponde ad un collegamento point-to-point)</li>
</ul>


<p>Gli host delle reti broadcast/multicast condividono lo stesso mezzo di comunicazione. Sono possibili diverse tipologie (bus, anello, stella&hellip;), ad ognuna delle quali corrispondono diversi <strong>meccanismi di arbitraggio</strong>, per decidere chi deve trasmettere e per risolvere eventuali <em>collisioni</em> (es: round robin, token ring, &hellip;).</p>

<h3>Classificazione in base al tipo di multiplazione/commutazione</h3>

<h4>Commutazione di circuito (multiplazione deterministica)</h4>

<p>In una rete a commutazione di circuito la capacità del canale trasmissivo è interamente dedicata ad una specifica comunicazione.<br/>
Una parte della capacità trasmissiva totale in uscita al multiplatore è stabilmente assegnata a ciascun canale tributario in ingresso.</p>

<p>Ciascun utilizzatore ha a disposizione un canale trasmissivo dedicato, con la garanzia di avere sempre disponibile tutta la capacità allocata ad ogni richiesta di servizio.</p>

<p>L'allocazione della capacità può essere statica (configurata manualmente dal gestore della rete) o dinamica (richiede la creazione di una connessione, e il successivo abbattimento)</p>

<p>Gli elementi intermedi, o <em>centraline di comunicazione</em>, creano circuiti fisici point-to-point. Le tariffazioni applicate alla commutazione di circuito sono tendenzialmente a tempo.</p>

<h4>Commutazione di pacchetto (multiplazione statistica)</h4>

<p>Il flusso di informazioni è segmentato in <strong>pacchetti</strong> di lunghezza limitata o fissa, che sono contrassegnati da un <em>preambolo</em> e un <em>epilogo</em> per permettere il loro riconoscimento all'interno del flusso di dati e che contengono le informazioni necessarie per definire il destinatario della trasmissione. Un tipico esempio è <strong>IP</strong>.</p>

<p>La commutazione di pacchetto si rivela molto più efficiente nonostante la maggior quantità di dati inviata, in quanto i canali fisici sono utilizzati solo per il tempo strettamente necessario.<br/>
Inoltre, poiché ogni pacchetto porta con sé la sua identificazione, una rete può trasportare nello stesso tempo pacchetti provenienti da sorgenti differenti.</p>

<p>Essa permette quindi a più utenti di inviare informazioni attraverso la rete in modo efficiente e simultaneo, risparmiando tempo e costi mediante la condivisione di uno stesso canale trasmissivo (cavo elettrico, ethernet, fibra ottica ecc.).</p>

<p>È possibile aggiungere una <em>priorità</em> ai pacchetti, garantendo la cosiddetta <strong>qualità di servizio</strong> (<em>QoS</em>), ovvero che un numero sufficiente di essi venga inviato, a scapito di altri pacchetti che non abbiano un'urgenza specifica.</p>

<p>I pacchetti percorrono sempre la &ldquo;strada&rdquo; migliore e più breve per arrivare a destinazione, ma possono subire dei ritardi, o una perdita di pacchetti causata da congestione o da errori di trasmissione.</p>

<h4>Commutazione di circuito virtuale</h4>

<p>Riunisce i pregi delle tipologie precedenti: possiede la velocità della commutazione di circuito e la robustezza della commutazione di pacchetto. Un tipico esempio è <strong>TCP</strong>.</p>

<p>La &ldquo;strada&rdquo; per arrivare a destinazione viene calcolata a priori, e successivamente vengono inviati tutti i pacchetti sulla stessa strada.</p>

<p>La connessione logica (a commutazione di pacchetto) è costruita in maniera tale che più connessioni logiche o <strong>canali virtuali</strong> possano condividere la stessa connessione fisica attraverso una forma di multiplazione asincrona.</p>

<p>Perché il trasporto avvenga in modo corretto, i pacchetti vengono etichettati con un identificativo (detto <strong>VCI</strong>) associato al canale logico di appartenenza. Quindi vengono trasmessi tutti tramite lo stesso canale fisico in ordine. Alla ricezione i pacchetti vengono smistati dall'apparato di ricezione in base al VCI.</p>

<p>Come per la commutazione a circuito, la connessione tra i due estremi va stabilita prima dello scambio dei dati e rilasciata al termine. Questo riduce anche l'overhead della commutazione di pacchetto, in quanto ogni pacchetto non dovrà riportare gli indirizzi di mittente e destinatario (indicati all'avvio della connessione), ma solo il VCI.</p>
</body>
</html>
